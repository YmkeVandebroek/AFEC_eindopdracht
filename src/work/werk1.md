---
title: 'Project - A True Thriller Story'
summary: 'Poster voor zelfverzonnen film A True Thriller Story'
image: '/img/GD7.jpg'
displayOrder: 1
featured: true
layout: 'layouts/work.html'
custom_css: '.achtergrond {position:absolute;}'
---

Ik hou ervan om bij mijn ontwerpen het achterliggende verhaal op een doordachte en subtiele manier weer te geven. Zo heb ik in het eerste jaar van mijn opleiding voor het vak Grafisch Design een fotografische poster, een typografische poster, een Blu-ray hoesje en de bijhorende Blu-ray en een popcorndoos ontworpen. Dit voor een zelfbedacht verhaal. Het verhaal klinkt als volgt: “Eind 19de eeuw leeft er in Londen de befaamde detective William Theodore Foster. Na enkele lugubere ontdekkingen van sterk verminkte lijken door de politie, wordt William gevraagd de moordzaken op te lossen. Al snel blijkt dat de moorden het werk zijn van een seriemoordenaar en gaat William op zoek naar verdere sporen van de dader. Hoe meer onderzoek hij doet, des te weerzinwekkender wordt de zaak, want hij ontdekt namelijk dat hij eigenlijk op zoek is naar zichzelf.” Ik ging op een creatieve manier aan de slag met het gegeven dat het hoofdpersonage een dubbele persoonlijkheid heeft.

![Typografische poster](/img/GD2.jpg)
##### Typografische Poster
Zo heb ik deze typografische poster ontworpen. Ik ben erg geïnteresseerd in de Victoriaanse tijd en heb het gevoel van deze tijd aan de hand van typografie weergegeven. Ik heb met Photoshop geëxperimenteerd hoe ik met texturen en effecten oud papier kon nabootsen. De dubbele persoonlijkheid heb ik weergegeven aan de hand van een schaduw. Op de voorgrond is de eigenlijke titel van de film te lezen, op de achtergrond, als schaduw, de achterliggende boodschap. Dit omdat uit onderzoek is gebleken dat een dubbele persoonlijkheid vaak wordt voorgesteld als 2 elementen die van elkaar verschillen. De poster is een simpel beeld, maar toch krijgt de kijker veel info mee over het verhaal.

![Blu-ray hoes](/img/GD3.jpg)
##### Blu-ray hoes
Hoes met enkele fotografische en tekstuele hints naar de film.

![Blu-ray dvd](/img/GD4.png)
##### Blu-ray dvd
Een onheilspellend beeld. Zijn het takken of aders?

![Popcorndoos](/img/GD5.png)
##### Popcorndoos
Ook de bijhorende popcorndoos bevat veel betekenis. Als deze popcorndoos wordt dichtgevouwen, is de voorkant hetzelfde als de typografische poster. De overige boodschappen worden op dezelfde manier weergegeven als de typografische poster, namelijk met een schaduw. Kan u de andere boodschappen ontdekken? Tip: kijk ook eens naar elementen die tegenover elkaar komen te staan.

![Fotografische poster](/img/GD1.jpg)
##### Fotografische poster
Als je goed kijkt achtervolgt het hoofdpersonage iemand. Hangt er een spiegel of is het een raam?

![Mockup website](/img/GD6.jpg)
##### Mockup website
Een eenvoudige voorstelling van hoe de promotiewebsite eruit zou kunnen zien.
